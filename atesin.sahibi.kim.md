# Ateşin sahibi kim ?

![Ateşin Sahibi Kim](img/linus-sandvide-5DIFvVwe6wk-unsplash(2).jpg)

Ateşin sahibi kim ? Sorunun cevabı basit hem **hiç kimse** hem de **herkes**!... Peki bu nasıl oluyor ? Öğrenmek ister misiniz ? Sizi işte tam bu sebeple yazıma davet ediyorum.

# İlkelliğin özgürlüğü

Bir adet tahta parçasına yani kalınca bir dal parçasına örneğin, bir bez sarıp üzerine de benzin döküp elimizdeki çakmak ile veyahut bir kibrit ile yaktığımızı varsayalım... Bu işi gerçekleştirebilmek için önce bir ağaç lazım. Bez için kumaş lazım, kumaş için tarlada ekinler olacak ve biz o pamuk(örneğin) işleyip bezi üreteceğiz. Kibrite ve çakmağa hiç değinmeyeyim en iyisi. Bir tahta bir kömür veya bir demir parçasının nasıl organize edilip de içindeki benzinle ateş yakması konusuna bakmayalım.

Burada amacımız bir an evvel ateşi yakmak. Hepsi bu. Aslında anlatmaya çalıştığım bir tarif, bir yol göstericiliği, belki de haddim olmaksızın size herhangi bir konuda yol göstermeye çalışmam...

Ateş de ağaç da doğadan gelir, doğaya gider. Peki günümüzün bilgi dünyasında ateşin sahibi kim ? Siz ya da bir "büyük şirket" ? 

Eğer ateşin sınırsız ve kaygısız kullanımından yanaysanız sizi paylaşım ve özgürlük dünyasına davet etmekten çekinmeyeceğim. Zira ateş bir kere çalındı. Ve o ateşin sahibi tüm Özgür Yazılımcılar.

# Ateşin gücü ve çekiciliği

Ateş yol gösterir. Karanlık odaları aydınlatır. Hatırlayın elektrik kesildiğinde evimizde olan kadarıyla mum yakar karanlık duygusundan bir an olsun kurtulurduk. Burada ateş sadece bir kimyasal tepkime olarak değil, bir bilgi kaynağı olarak tasvir ediliyor. Bilmek ve etkin bir aksiyon içinde bulunmak insanın aklını çelen bir düşüncedir. Özgürlük içindeyken paylaşma özgürlüğü sayesinde siz de özgürce davranabilirsiniz. Aksi durumda birisi sizin ateşinizi elinizden almadan duramayabilir. Ateşin sizde kalmasının garantisi Özgür Yazılım lisanslarıdır. 

Bu ateşi ilk kim çaldı belli mi bilmiyorum. Ama Richard Stallman Copyleft anlayışıyla bilginin yani üzerinde onca emek vererek yaktığınız ateşin GNU GPL(GNU Genel Kamu Lisansı-GNU General Public License) ile sürekli özgür kalması için ilk adımı attı.

# Ateş artık herkesin 

Ateş ile ne yapacağınıza kim karar veriyor ? Özgürseniz siz değilseniz başkası... İşte tam da bu yüzden sizi özgürlüğün çağrısına paylaşılan ve herkesin olan ateşin aydınlatıcı özgürlüğüne davet ediyorum.

* **Yazar Mert Gör**
* **CC BY-ND 4.0**
