# Ulaşılamayacak hedefler

Hemen karamsarlığa kapılan bir yapıda olmasam da bazı zamanlar hedeflerimden uzaklaştığımı hissettiğim olmuyor değil. Tabii hedefimin ne olduğuna dair birşey demeden direkt hedefime ulaşamadığımı söylemem biraz konuya balıklama dalmak gibi oldu.

# Özgür Yazılım ve Özgür Toplum hedefinin bana etkisi

Özgür Yazılım kültürü sayesinde ve Özgür Yazılım teknolojileriyle artık olaylara daha sakin yaklaşabiliyor ve sonu gelmeyecek hedeflerimin olası olduğunu sezebiliyorum. Örneğin bir algoritma belirleyerek spor veya müzikal çalışma yapabileceğimi anladım. Hayatın bir parçası olmayı özümsedim ve akış içerisinde ana yönelik çözümler bulma pratiğini edindim. Farklılıklara saygı duymayı öğrendim ve bu sayede ben de daha konuşkan oldum.

# Çağrı merkezinde çalışmaktan gelen alışkanlıklarım

O dönem oldukça hızlı konuşuyordum. Belki şimdi öyle değilim. Ancak yine de bir iş disiplini benim bünyemde yer edindi ve karşındakini düşünme ve empati kurma yeteneğini elde ettim. Elbette olaylara daha özgürlükçü baktığımda karşılıklı bir bağın olduğunu görmem sayesinde oldu bu olanlar. Yoksa salt bir çağrı karşılama ve falan müşteriye filan konu hakkında destek vermiş olmak beni ileri götüremezdi. Şartları zorladım ve işten çıktım; kendi projem olsun ve bunu insanlara pay edebileyim diye...

# Günü yakalamak

Her geçen gün hacker kültürünü daha iyi özümsemek için çaba sarfetmezsem işte o zaman hedeflerimin asla gerçeklenemeyeceğini bildiğimden bisikletimin pedalını sürekli çevirmeye çalışıyorum ki düşmeyeyim. Belki bir gün benim de adımın İnternet aleminde geçeceği fikri beni heyecanlandırmıyor değil. Bir duvarda resmimin ve ismimin olması gibi... Para için değil konuşma özgürlüğü için yaptığım belli olsun diye belirtiyorum; zira para geçiyor gidiyor bir araç olarak adı anılmıyor zamanla ancak karşılıklı ilişkilerin getirdiği insani duygular kalıcı oluyor ve anılar da öyle.

# Alışkanlıklar kişiliğimi ve kaderimi belirleyecek mi yoksa başka bir bağ mı var ?

Alışkanlıkların zaman içerisinde kişiliğimizi etkilediğini ve bunun da kaderimizi oluşturduğunu söyleyen Gandi'yi daha iyi anlamaktayım. Çünkü sürekli istediğim hedefleri şimdi bir gerçeklik olarak kabul ediyorum. Ne azı ne fazlası, özgürlüğün tamı tamına bir kopyası.

* **Özgür yaşar Özgür giderim ümidiyle ... Teşekkürler...**

* **Yazar Mert Gör**
* **Lisans CC BY-ND 4.0**


