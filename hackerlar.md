# hacker kimdir ?

Bu yazımızda hackerları inceleyeceğiz. Ancak konuyu biraz farklı başlatarak dolambaçlı bir yoldan anlatmayı tercih edeceğiz. Siz de hacker-ların birer şifre(parola)-kırıcı ve hatta sanal veri hırsızı olduğunu düşünenlerden misiniz? Eğer öyleyse size bir haberim var: Hayır bildiğiniz gibi değil! Şaşırdınız mı? O hâlde îzah etmeme müsâade edin...


# İhtiyaçlar Doğrultusunda

Bir şeyin ne zaman ihtiyaç olduğu subjektif olarak şekillenebildiği gibi nesnel/objektif olarak da tespit edilebilir olabilmektedir. Su içmek bir ihtiyaçtır mesela ama günde üç litre su içmek bir sportif faaliyetin devamında oluşabilecek bir ihtiyaç nesnesidir.

Bir zamanlar adını anmadığımız bir şarkı şimdi vazgeçilmezimiz olabilir veya tersi. Unutulmayan anılara işaret edebilir veya sadece bilinçaltımızda yer etmiş de olabilir. Velhasıl işin içinde epey bir görelilik var bana göre.

# Biz hacker'ız diyenlere göre ihtiyaçlar

Hacker'lara göre ihtiyaçlar hiyerarşisi veya ihtiyaçların varlığı biraz daha farklı işliyor gibi. Buna kendimden örnek vermem gerekirse askerdeyken yemekten artan yoğurt kaplarını biriktirirdim. Günlük yaşantıma devam ettiğimde bu kapları örneğin bir saksı olarak kullanıp çiçeklerle haşır neşir olabilirdim. Peki bu ihtiyaç mı ? Değil gibi ... Ancak merak ve değiştirme dürtüsü hackerlarda baskın karakteristik özelliklerden.

Unutmadan Özgür Yazılımın dört temel özgürlüğünü anımsatayım : (0) programı çalıştırma, (1) kaynak kodunu kullanarak onu öğrenme ve değiştirme, (2) tamamen aynı kopyaları yeniden dağıtır, (3) değiştirilmiş sürümleri dağıtma. olarak var olan özgürlüklerdir. Buna denk düşen fikri ve maddi tüm eserlerin de buna tabi olacağını anlamak zor olmasa gerek.

Bir hacker, işte bu özgürlükleri kendi bilgi alanında ihtiyaçları nesnel açıdan olmasa bile bir içgüdüsel dürtüyle kendi yeteneklerinin sınırlarını zorlayarak faydalı üretimler yapmak istemesiyle harekete geçer ve birşeyler "yapar". Ve yaptığı şeyi paylaşarak "bak ben bunu bunu yaptım" "bende bu var" gibi bir sosyalleşme sürecine girer.

# "hacker yapar" "bozmaz"

Burada bir ayrım yapıp zıtlıklara işaret etmek istiyorum. Hacker kelimesinden anlaşılan anlamlardan birisi olan cracker yani şifre ( doğrusu parola ) kıran ve sistemlere sızıp o sistemlere zarar veren kişi anlamının yanlış olmasıdır.


Bunu hayatında bir kere bile en ufak bir olumlama ve iyi bir üretim yapmamış, bunu insanlar arasında göstermemiş kişiler anlayamayabilir. Halbuki bir şarkı söylemek, bir yemek yapmak, yukarıda belirtildiği gibi çiçek ekebilmek için yoğurt kabını saksı olarak kullanmak, bir modifiyeci, düzenleyici, değiştirici akıl hep olumlu çağrışımlarla beraber anılır.

# Değil mi ama ?

Pekiyi bu çaba niye ? Bir hacker bilgisinin karşılığını farklı yollardan alabilir. Bu sanılanın aksine para olmayabilir. Sadece hacker camiasında adı geçen ün ve prestij sahibi bir kişi olmak da buna dahildir. Para kazansa da esas hedef paylaşım odaklı üretimdir. Peki ya cracker olsaydı ? Göze batması zor olmayacaktı... Ama negatif yönde bir yankı vererek. İnsanlar artık ilgili kişiyi bir saldırgan olarak tanımlayacak ve ondan uzak duracaklardı.

İktisattaki her tercih bir vazgeçmektir sözünde olduğu gibi tercih olumsuz ise olumlamalardan vazgeçilmiş olunacaktır. Olumlu üretim süreçleri ise yenilerini getireceğinden insanlar da bu sürece katkı sağlayabilecek ve paylaşım odaklı bir ağ kurulmuş olacaktır.

# Ya tutarsa

En azından bir kez olsun siz de bir konuda bir üretim yapmayı veya bir becerinize ait sınırları aşmayı deneyimleyin. Zararı olmayacak. Bugün spor salonunda koşu bandında falanca eğimde ve hızda koştum, 10 kilogram daha fazla ağırlık kaldırdım, daha fazla savaş sanatlarına yöneldim demek gibi şeyler hem beyninizi zorlayacak hem ruhsal hem fiziki gücünüzü artıracaktır.

# Meğerse hep bundanmış !

Hacker işte limitleri ün veya para için bir sebepten zorlayan kişi olabilir. Para belirttiğimiz gibi ikincil veya seçeneklerde hiç olmayan bir unsur olabilir. Ancak gerçek şu ki bir zamanlar hiçbir becerisi olmayan insanlar ilk adımı attıkları için üstad ya ad diğer değişle hacker olabilmiştir.

Yerinde saymak ise aklını ve emeğini işine vermeyenler için bir ceza gibidir. Hayat bıçak gibidir, kararlar kesin ve keskin olmalıdır. Liderlik vasfı ikircikli tavırlarla olmaz. Savaş sanatında belirtildiği gibi kararlılık, zeka, cesaret, insancıllık ve doğayı tanıma, insanın doğasıyla birlikte kişinin önüne çıkabilecek engelleri tanıma anlamında pek çok bilgi gerektirir.

# Son Zafer nerede ?

Limitleri bir kez aştığımızda artık limitin bir teoriden ibaret olduğunu görebileceğiz. Matematikte sayılar sonsuz sınırsızdır. İnsan aklı ise sınırlara hapsolduğu zaman asla performans veremez. Yapabileceğinin de altında tepki verir. "Son Zafer'i" arayanlar hiç beklemesinler çünkü son yok !

Sadece anın içinde olup akışa uygun çözümlere adapte olabilmek var.

* **Yazar Mert Gör**
* **Lisans CC BY-ND 4.0**
