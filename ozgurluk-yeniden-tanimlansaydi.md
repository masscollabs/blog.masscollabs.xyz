# Özgürlük Yeniden Tanımlansaydı !

Özgürlük yeniden tanımlansaydı nasıl bir tanım getirirdim ? Veya aklıma özgürlük ile ilgili neler geliyor ? Olabildiğince tüm disiplinleri yani bilim dallarını felsefeyi kültür ve sanatsal aktiviteleri dini ve yaşam tarzlarını ele alıp konuşmak istiyorum. Elbette özgür yazılımla bağlantı kurarak. Bakalım neler yazacağım konuşacağım ?

Birincisi özgürlüğün bir eyleme karşı verilen tepki olması tezi... İstemiyorum yapmam veya buna uymak zorunda değilim iddiası. Evet yapma hakkı kadar yapmama hakkı da özgürlük dairesinde ama bana daha çok haklar kadar görevler olduğu düşüncesi daha samimi geliyor. Evet yapmak veya yapmamak bir özgürlük ama her iki durumda da sorumluluklar ve görevler unutulmamalı. En başta kişinin kendisine karşı sonrasında ailesine ve yakın çevresine ve topluma ve genel olarak insanlık ideallerine veya tercihen inançlı biriyse yaratıcısına, İslami üslupla söylersek Allah'a olan sorumluluklar unutulmamalı.

Ben biraz daha açıklarsam her özgürlüğün bir getirisi ve götürüsü olduğunu söyleyebilirim. Bu aynı iktisattaki her seçim bir vazgeçimdir düşüncesine benziyor. Yani Su alıyorsak elimizdeki para ile örneğin soda'dan vazgeçmiş oluyoruz. Zira elimizde belli bir para var ve biz o parayı su'ya vermişizdir. En azından ben böyle ele alıyorum.

Peki ya sonra ? Yazılımla özgürlüğün ilgisi nedir ? Özgür Yazılım kaynak kodun erişimine engel olmaması ve bu kodu kullanan veya geliştirenlerin de kendi kodlarına erişimde engel koymaması düşüncesine inanır. Ve oyun teorisi açısından bakıldığında işbirliğine dayalı oyunları temsil eder. Bölünmüş kendi içine hapsolmuş son kullanıcılar olmaktansa Özgür Yazılım şarkısında adı geçtiği gibi komşusuna yardımcı olan bir ağ ve dayanışma imkanından bahseder.

Bu farklı disiplinlere de uygulanabilir.Bilime sanata kültüre dinin içindeki hoşgörüye ve ahlak'a... Tabii biz yazımızda ideolojik bir kaygı gütmediğimizden sadece analiz yapmayı yeğleyip neler getirir neler götürür gibi bir sohbetten dem vuracağız. Bu platformumuzda hacker kültürünün merağı dışında farklı bir yazıya pek rastlayamayacaksınız. Bunu düşünüyor ve hesaplıyorum. Gerçi milli ve dini günlerin kutlanması da var ama onlar artık alıştığımız düşünceler olduğu ve dahası bir partiyi veya düşüncesini satma amacı taşımadığı için onu saymıyoruz.

Açıklık olmadan özgürlük anlamsız diyenlere ne demeli peki ? Evet ama açıklık demek ne demek ? Dışarıdan bilgi almayı ve onu özümsemeyi değerlendirmeyi kabul eden, davranışlarında diğer insanların fikirlerine önem veren bir kişi veya kurum olmaksa evet sanırım sizinle aynı fikirdeyiz. Bu yazılım alanında herhangi bir yazılımı kullanmayı onu incelemeyi ve iyi olduğunu düşündüğümüz bir tarafını kendimize uygulamamızı getirebilir. Getirmeli de ... Karşı taraf da aynı işi yapabilir. Dolayısıyla daha önce de bahsettiğimiz gibi Açık Kaynak Kapalı Kaynak ve Özgür Yazılım akımları arasında bir kavga yerine ılıman bir düşünce ikliminin olabileceği bir arada yaşanabileceği düşünülebilir.

Diğer türlü işine gelince kullan işine gelince kullanma çıkarcılığı pek de etik değil. Özellikle aklımda kalan ancak tanımını benim pek kabul etmediğim hacking konusuna geldiğimizde... Beyaz şapkalı hacker olup sonradan siyah yani çalma çırpma zarar verme tarafına geçirince ... yani işine geldiğinde kötülükler yapınca ... Bu elbette kabul edilemez. Etik olmayan bu ve sanırım bu yüzden Etik hacker deniyor. Bir değerler bütünlüğü olduğu için.

Aldığım bir felsefe psikoloji dersine göre bir kişinin pek çok yeteneği ve özelliği olabilir bu yeteneklerin hepsi rakamsal değer olarak sıfır olarak gösterilir. Yani bir nevi puan tablosu gibi. Ancak söz konusu kişinin bir kişiliği varsa bu kişi örneğin 1000 olur ama kişiliği yoksa bir hiçtir yani sıfırdır. 1'ler ve 0'lardan ibaret olan bilişim dünyasında biz de kendimizi buna göre tanımlayabiliriz. Yetenek mi yoksa kendi ve aynı ölçüde başkalarının özgürlüğüne saygı duyan bir kişilik mi ?

Tercih sizin !

happy hacking ! yani başarılar ve başarıya ulaşmanız dileğiyle !
